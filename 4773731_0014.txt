.- 6 -
94.

In formatione et significatione constituenda redeundum est ad vocem MEP,
ex qua radice permulti surculi progeminarunt, ut μέρος, μείρομαι, μόρος,
μοῖρα et amplificatae formae μέρμερος, μερμηρίζω, aliae· Quorum vocabulo-
rum primariam vim et notionem in dividendo et tribuendo positam si enuclea-
tius consideramus, tres potissimum significationes se excipiunt, ut primum ge-
neraliter pars quaelibet indicetur, tum ratione considerata, quae deos interce—
dit atque homines, ea pars et conditio significetur, quam a diis constitutam in
vita experimur, denique una illa pars singularis, fatalis hominibusque commu-
nis cogitetur. Etenim hominibus nihil est morte certius, et vere canit Home-
rus, Jl. ζ, 488.

μοῖραν δ’ οὔτινά φημι πεφυγμένον ἔμμεναι ἀνδρῶν.
Est illa sententia humanae mentis naturae profecto consentanea, atque voces
μόρος et μοῖρα (de his enim solis nunc agere placet3) cum simplices, tum aliis
vocabulis adiunctas, illarum trium significationum unam repraesentare, quam
quidem loci sensus proponit atque commendat, Homeri lectio me constanter
docuit. Itaque μοῖρα primum usurpatur de parte sive portione qualicunque,
quam aliquis nancisci potest, veluti opum (Od. δ, 97), cibi (Od. ξ, 448.
ρ, 335. τ, 423), noctis (ΙΙ. κ, 253), regionis (Jl. π. 68), aliarum rerum
(Od. γ, 40. Jl. δ, 170. ο, 195.) ”
Vocabulum μόρος quidem hanc universalem significationem non habet apud
Homerum, contra de vi quadam fatali, quam in vita· humana valere existima-
bant, saepissime usurpatur. 'Itaque haec altera notio, quam eandem dicas ge—
neralem, saepe locum habet in carminibus homericis, ut quum Hector Achillem
alloquitur, Jl. χ, 280.
ἤμβροτες, οὐδ’ ἄρα πώ τι, θεοῖς ἐπιείκελ’ Ἀχιλλεῦ,
ἐκ Διὸς ἠείδεις τὸν ἐμὸν μόρον, ἤτοι ἔφης γε.

De voce μοῖρα hoc exemplum adscribam, Od. ε, 114.
ἀλλ’ ἔτι οἱ μοῖρ’ ἐστὶ φίλους τ’ ἰδέειν.

Cfr. Π. η, 52.

