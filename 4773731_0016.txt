-8-

tate et constantia, ut omni divina maiestate haud raro privari videantur. Itidem
non ea est conditio hominum, ut fati vim negare queas omniaque forte, temere
et casu fleri facile contendas; sed nunc leges ‘quaedam observantur et necessi-
tas, qua ex deorum consilio res eveniunt, ut de Troiae excidio iudicandum
est, itemque Ulysses a Neptuno irato per varias terras iactatur, a Minerva
autem servatur factoque deorum decreto a Iove ex insula Calypsonis revocatur3
nunc singulis hominibus liberaliter permittitur, quam suam sibi fortunam con-
dere velint, cuius rei proci ac servi Penelopae documentum insigne relique-
runt3 nunc hominum fortuna vel a diis utpote anceps et dubia proponitur, ut
eligendi facultas concedatur: nam Achilles, ut hoc unum afferam, quum duplex
vitae satum se experiri posse sciret, ut aut longaevus sine gloria in patria more-
retur, aut iuvenis cum sempiterna laude ad Troiam obiret, gloriam prae
diuturna vita elegit3 nunc denique si quis in malam rem abire conatur, pro-
pensus deorum animus nonnunquam conspicitur, qui quominus dira patiatur,
impedire studeat, dummodo ille admonitus prudenter sibi cavere velit, ut
Aegisthus probat, qui cum in eo esset, ut cum Clytaemnestra, Agamemnonis
uxore, adulterium committeret, a Mercurio, Iovis ministro, ne id faceret, bene-
vole admonitus, pessimae tamen libidini indulsit nefandique sceleris luit poe-
nas. Quae cum ita sint, ex multis Homeri locis patet, homines , quibus nihil
mali unquam dii constituissent, suis sibi sceleribus atquc ineptiis vel turpissimas
calamitates contraxisse. Illa igitur ὑπὲρ μόρον evenire Homerus existimat.

Quoniam vero ex perpetua hominum opinione - dii omnia mala dirasque
calamitates generi humano tribuisse creduntur, cuius rei mentionem Iuppiter
facit in deorum concione (Od. α, 32.) his verbis,

οἶ πόποι, οἷον δή νυ θεοὺς βροτοὶ ἀἰτιόωνταιῐ
ἐξ ἡμέων γάρ φασι κάκ’ ἔμμεναι,

non mirum est, μοῖραν illam relatam esse ad mortem, quam omnibus commu-
nem calamitatem (ὁμοίϊον, Jl. δ, 315.) dii constituerunt (Od. γ, 246. λ, 559).
Itaque coniunguntur θάνατος et μοῖρα (Jl. π, 853. χ, 436.), vel θάνατος et
μόρος (Od. π, 421. Jl. ω, 85.).

